Adel i vennas dartha aen 
    I ven eden, annon thurin; 
Ar ae na-lim im bant nef hain, 
    I aur telitha na-vedui 
Ir aphadathon i min haill 
    annûn od Ithil, rhûn 'd Anar.

A Falas athan Gaer ‘Wathui! 
  A Dor ias Edhil dhorthar hi! 
A Círbann - bar guren velui! 
  In felf na-falas dringar hi, 
i mŷl ‘lain horthar; Orn lothui! 
  Adui hain palan-diron im 
ir cenin Vengîl eriol 
  or gardh od Annûn annui, 
fael or Gondobar-naur lachol, 
  a laeg or di, buig ar arui. 
A Gîl i ‘wath no vroniol 
  úmarad fired le vi fuin. 

A Banwen! ethuilrín vain!
Aglar am meril i mBelain!
Penna glorgalad o menel,
berio i amar in edain.
Le linnatha si i 'annel
Lasto 'lîr nîn, a Uineth!
an-uir, glass, nîth a meleth

Tolo, hîr nîn! 
Le darthathon ne Chiriliant 
nuin Ithil. 
Ne chenedril 
deliannen an uir i eiliant. 
Orath o Amrûn anglennant. 
 
Sûl forodren! 
Hebithon am melethron nîn 
angoll elui, 
esgal chithui. 
Gwedithon ne thail nill nibin. 
Amrûn! Rýn nîn linna ess lîn. 
 
A vrannon vain! 
Guren chelthennin 'iritha 
or i ringloss. 
Im alagos. 
Breithatha i 'líchaust vara. 
I graban ed Amrûn dhrega.

Ai Meri, meleth-phant, 
Hîr ah-le; daethannen im bessath phain 
a daethannen iaf e-huvech - Iesus.
 
Aer Meri, Eru-odhril, 
hero ammen raegdain 
sí a ned lú e-gurthem.
 
Tanc

O Gil-galad i Edhelchír
dim linnar i thelegain:
Im Belegaer a Hithaeglir
Aran ardh vethed vain a lain.

Gariel maegech Gil-galad,
Thôl palan-gennen, ann-vegil;
A giliath arnoediad
Tann thann dîn be genedril.

Dan io-anann os si gwannant
A mas, ú-bedir ithronath;
An gîl dîn na-dúath di-dhant,
vi Mordor, ennas caeda gwath.

Erin daen Hithaeglir

Sa uial en-aur, dan ú-thiant Anor. Ar ring im i daen, ring sui ne thrîw. Ereb i hűl brestant loss a echant gaint uir-eden. Tailf e-heleg thiliant 'lan a dhínen. In imlaid thianner sui iâ e-dúath. Na vedui lastannen nad nedh dhîn; tâd edain i mudasser amvaded i orod, benn a bess nith.

Darel, i vess bent nan benn: 'Daro, boe darthad enni, Edryn.'
'Mae, Gwendolyn. Dan ú-balan nan daen vrannwain.'
'Tiro in imlaid 'aladhremmin nuin gwath en-fuin. Ar hîth gelebren en-aur. Bain.'
'Mae. Dan pelin cened osp a noer nan mbar vîn. In yrch lachar gair en-gwaith vîn.'
'Uireb i ndeigor drastar hîdh en-amar. Man lű telitha i meth i-ndeigor hin?'
'Ae hirim i naid i aníram nan daen hen, telitha i veth aen. Amvedim ad?'
'Tellim nan had hen a chired i ngolu thurin in-eryd, dan gerin drass.'
'Garo estel, Gwendolyn! Hiritham.', pent Edryn a adcheriant baded.

Amvadel Gwendolyn renn i nagor 'ortheb nan girith neder oer io.
Na vinui tellir siniath o gebil ú-belain na Ordd, bâr dîn, aphadol tellir 
edain chernennin i mronner i auth in yrch anglennol. Nan meth toll 
gwanod in edhil toged dulu in edain.

Gwendolyn renn i nîf alfirin in edhil, gael sui Anor. Pennir nan ierwain Ordd, pennir o hauth ar o duir e-duath o amrűn, o nguldur ar o neigor in edhil dan i thuir hin. Ar edain od Ordd mabanner 'rynd, ich ar naim am maethad dan i chyth anglennol. Nan meth glamhoth dellir o thalath. Cíniel in yrch in edain od Ordd darthanner dholen.

Ar Gwendolyn renn i dharthad. Aul. Gostol darthant, min gaim vagol iaur, ú-bolel maethad. Auriel elleth toll, ar pent bith en estel, dan Gwendolyn hen ú-lastant.

Nan meth in yrch dellir. Pilin revianner, ar lastant 'lam a nallad e-hernennin. Bragol Auriel vaethant, a Gwendolyn ú-'arn lű nauthad. Orthant i vagol în ar i amar thiant sui ael en-iâr. 

Gwendolyn ú-renn i nagor, dan renn Auriel dangen, i nîf dîn vain alfirin 'waur mi moth. Ar mellyn rim firnir. Berianner Ordd hi, dan istant yrch edhrim telithar aen.

Na aur aphadol gwaith bain govanner min gar en-iarwain an athrabeth. Dan pídiel o naid rim ú-chirnir nangweth. Na vedui Gwendolyn, Edryn a gwanod dithen in gwaith bennir na Morvyn, bess idhren, i guiant ereb min dawar. Nef fuin anglenner i gar dithen garel daus.

'Ce farn rim.', lastanner i lam Morvyn e char. 'Ereb neled pelir minnad.' 
Ar ereb Gwendolyn a tâd biss verthanner minnad. Min gar nostanner helaib a osp aer. 'Amma tellich?' Morvyn bent.
'Tellim al lastad man pelim cared ae in yrch athelithar.', pent Gwendolyn.
Morvyn dharthanner nauthol. 'I thuir in-eryd istar nangweth aen.',
pent lhossui. Tolthant galph a cenn nan nen dhűr.
Gwendolyn dharthant. Na vedui Morvyn bent na lam brestannen:

'Io anann i thuir in-eryd berianner i 'waith vîn. Dan sír ú-cheniam in eryd, ú-amvedim i thaen ar ú-lastam i lam i-sern. Boe echaded 'wain i 'wedh iaur ammen. Boe baded nan daen vrannwain.'

'Man berthatha baded?', pent Rhianna. 'Sa ethuil, delib idh raith ar ae amvedim hi pen fîr aen.' - 'Dan boe baded hi.', Morvyn bent. 
'Nan daen túliel, man boe cared?', pent Rhianna. 'ú-iston.', Morvyn bent.
'úben ista. Hirithach ennas.'

Caun Edryn meth idhor Gwendolyn o naid 'wainn. O thaen ovras e-loss dannant. Lint Gwendolyn i raph în tangant nan gond. Mathant loss ring a hűl danc i rithant hen nan iâ. Bragol i raph narchannen. Na 'alu gant harn a bronnen i loss dhannol. Giriel cenn nan nűr.
'Ce harnen?', pent Edryn or sen. 'ú-charnen.', aun i nangweth.
'Dan goston. Ae ú-nallannech aen, dannen. Sui Olwen dannant.'

Gwendolyn renn dhant Olwen. Sa enedh en-fuin. Nallant thent, aphadol am 'land en-iâ gwannant. Ereb loss dhinen dannant ú-brestannen. Tâd adbanner am.

Garel loss ring nan lebid în na vedui tellir nan daen vrannwain. Anor ú-orthant, dan aur anglennant lint. Edryn genn nan gâw e-heleg a e-loss.
'Si úben!', nallant. 'Man boe cared hi ammen? Tellim nan had hen, Olwen firn, dan hirim ereb loss! Mas i lam i-sern?'

Gwendolyn dharthant, i rainc în girnir. Anírn lostad an uir, a nallad Edryn thiant ben-ind. Mathant i loss ring nuin dail în. Anor víthant i 'land Amar, a taen belain thiliant na aur vinui. Ar bragol mathant îdh chall a hîdh.


'ú-cheniach, Edryn?', pent Gwendolyn. 
'In eryd uireb, yrch a cyth o Thrűn hain ú-drastar. I galad Anor, i 
thiliad e-loss - i dhúath ú-bôl orthored hain - bronathar.' 
'Dan gwaith ú-vronathar, Gwendolyn. Gwaith vín firithar, ir in yrch telir.'
'Boe geliad i ngolu in-eryd an gwaith vín. Ir in yrch anglennar, boe
baded na imlaid dhelin. Ennas in eryd veriathar ven. Boe gwaith
vín sui eryd - i loss dhanna ned thrîw, i loss 'wanna ned laer, dan
ú-drasta in eryd. Yrch an gwaith vín sui loss an eryd. 
In yrch ú-drastathar ven ae cerim i naid hin.'
'Sen ben-ind. Yrch ortherithar Ordd a lachathar naur veleg.'
'Lachathar. Dan ú-ortherithar 'waith Ordd.'
'Sin i phith en eryd i lastad tellim?'
'Mae, Edryn. Si henion i lam in eryd.'

Ar aphadol bennir dadbenn, tâd edain brestennin, dan ereb
Gwendolyn 'arel estel.

Meth.

Nae! Be-vall dannar lais na-húl, ínath arnediad bin revail gelaidh! Ínath 'wannanner be yllath gelig e-viruvor velui ned bair erchail athan Annûn, di-rynd luin Elbereth ias elenath thiliar na-'lír lam dîn aer a brand.
 
Man adbannatha hi ylf anim?
 
Dan hi Elbereth Gilthoniel orthant cammad în od Uilos bin fain a dúath dadlemmir lonnath phain; a fuin eth thindor caeda na-falvath immen dad a hith doba vírath e Girith Galad an-uir. Gwannen hi Dor Belain, gwannen o Thrûn!
 
Navaer! Dor Belain hirithar aen allen. 
Allen hirithar aen. Navaer!   

Na 'Aear, na 'Aear! Mýl 'lain nallol,
I sûl ribiel a i falf 'loss reviol.
Na annûn hae, ias Anor dannol.
Cair vith, cair vith, lastal hain canel,
Lamath in-gwaithen i gwennin no nin?
Gwannathon, gwannathon taur i onnant nin;
an midui orath vín a dennin inath vín.
Trevedithon 'aear land erui ciriel.
Falvath enainn bo Mathedfalas dannol,
Lamath vilui vi Tol Gwannen cannen,
Vi Tol Ereb, ned Bar-in-Edhil i Edain ú-gennir,
Ias lais ú-dhannar: dôr en-gwaith nín an-uir!

Glîr Vedui Bilvon 

Methen arad, vi hen hith, 
dan i lend and caeda no nin. 
Navaer, mellyn! Laston i gaun, 
dartha i gair ne gondren ram. 
Gwing nâ glan a falvath mith, 
athan Annûn tôg men nîn. 
Gwing nâ singren, i hûl lain, 
laston i orthad e-Gaear. 

Navaer! Cirrevail herthennin, 
i 'waew o thrûn, engwidh girir. 
Morchaint end caedar no nin 
din ui-pennol gwilith si. 
Dan tyll gaedar athan Anor, 
i chenithon, ir pan agor; 
dórath ned Annûn Annui, 
ias dû dínen, a lostad sîdh. 

I nGîl Ereb aphadol, 
ennas, thar i aphalan lond, 
i gírbann vain hirithon 
a felais e-nGilaearon. 
A cair nîn! Revio n'Annûn, 
na berth, n'eryd ui-gailu! 
Navaer, Ennor, na-vedui, 
or dulf nîn i nGîl cenin. 

I Râd ui-renia lim a lim
    dad od annon ial heriant.
Si palan-'wenniel nâ Râd,
    a boe anim bo den padad,
aphadol den na-dail verai,
    na-den ten ertha râd annaer
ias raith a lynd lim gevedir.
    A na-man hi? Ú-bedithon.

Isto hi ist     in-Únath Guin!
Er canad esto     'waithath lain:
Iarwain min il,     i Edhel-chên;
Nogoth i nâf     ne mair nýr dîn;
Onod gev-onnen,    iaur bin eryd;
Fair barad fired,      fael rochir hin

Cabor i châb,     carpholch vaethor,
Megli faroth vaed,     mund ne nadhor,
Rosg i ruitha     a rýn haig,

Aros annrass,     alph nimwain,
Thoron vaeg-heneb,     hû i 'awn,
Laboth labol,     lyg ringwain,

Nîr lîn rimmathar arnediad; i Melain thorathar Nor Rodyn dallen a le awarthathar aen ed. I 'lamor naergon lîn ú-athradatha in ered. I rûth idh Rodyn danna, o Ndûn na Thrûn, or nost Feanor a or výr dîn phain. I ‘waedh tegitha hain, dan gweriatha hain, a dolthatha o chain i mîr i anírar. I min dîn phain gevedithar úmeth; an gweriad o gwenyr na ‘wenyr, ar an ngostad i ‘weriad. Nathar in Edlinn an-uir.
 
Eliannech i agar gwaith lîn, ar i úfaelas hen gwathant Aerand. Adannathach iâr an iâr ar athan Aerand cuiathach di-nguruthos. Ilfirin le vi Ea an innas o Eru, a cael ú-‘êd le, dan le gerir degi aen, a le degithar aen: am magol ar am maul ar an naeg. In fae bembair lîn telithar na Ost-e-Mband. Ennas dorthathach anann, a pedh ‘raw darthathach. Ú-danathon le faelas; ae i ndengin gohenathar le, ú-lastathon hain. Ar ae ú-delithach no nin a broniathach ned Ennor; i ardhon prestatha le sui caul dhaer, a pelithach na dhae naeth no echui in Ebennin. Pennir i Melain.

No i Anor bennant hae o enedhór i Thoron dhaer reviant o rhûn; a e thung i vereth athan harthad in Rodyn o Annûn, canel:
 
Linno hi le, gwaith o Minas Anor 
dân arnad Gorthaur dungen na-vethed na-uir 
a Barad-dûr dhannen na-líth. 

Linno a eglerio gwaith o Minas Tirith 
dân tirith lîn ú-nant pen theled 
a Morannon vreithannen 
a Aran lîn athrada han 
a e 'ellui. 

Linno a lalo le, i-chín Annûn 
dân Aran lîn allennatha 
a e dhorthatha im le 
vi eraid bain in chuil lîn 

A i-'Aladh tharn natha adwain 
a e 'alannatha han bo said daur 
a i-Vinas natha galu. 

Linno le bain, gwaith! 

Ú-velon vegil faen an ristas dín,
law bilinn an lagoras dín,
law vaethor an aglar dín.
Melon na-erui di i hain veriar: i Vinas Dúnedain.

Fol a Wodan lennir nan eryn.
Ned lû hen rocheg i-chîr harnant dâl ín.
A Sinthgunt pent assan, ah Anor, muinthel dín,
a Frîa pent assan, a Volla, muinthel dín,
a Wodan pent assan, an ho paul:
aes-nestad, sui iâr-nestad, sui ranc-nestad:
aes nan aes, iâr nan iâr, 
ranc nan ranc, sui raenannen aen!

A adan fael, lasto enni!», i Nogoth ereb pent ef fuin. 
Im broniant ann-lend bangad mhegil gerthui echannen na nGelydh a thand lebethron togannen od eryn chaeron Ennorath». Di-melegachas oh Yrch, i machor 'enediant: Neder miriain ani' naidh hin phain, egor leben an erui a canadh miriain, toloth cenaith, an edwen». Glamhoth danc hon.
 
A adan fíreb, tiro nin!, i Edhel ereb pent ef fuin. Linnon i charthad uireb nin am meleth, ant Belain melthin sogannen o ceilph gelebrin. Glirint di-nguruthos: Bartha men darthad ned Ennorath, tenn i nagor vedui o menel. Glamhoth danc hon.
 
Nef ardhon, ben-edhel a ben-nogoth, Balan ercheneb, crebain tad erin dhôl dîn, lála: Sí na vedui, gerin Gannas Ennorath mi-chammen angren. Morgoth leithiannen.

Find dîn morn be taurfuin, hennad be elin iavas silivrin,
Magol dîn celeg, dagrant ú-rem, e milui ar idhren,
E mell velethril eriol, athar phith thenin melethron,
Ne thaurdinnu firn Michrist vîn nuin elenath e lasbelin.

Men urem an arvellon, arnediad ah boeg cothath vîn,
Am meriad ammen ne thraw, e callon vinai vedui,
Beleg ho, u-verthant heriad dîr gudwarthen vregol dîn,
Duliel ned i dhu taurvorn danc o adel na gui.

U-'ernim nesto ho egor gedi acharn or chyth dîn,
Arphent, "avlinno naergonath", a ned rainc bess vell dîn e firn.
Cíniel hon caedol gwann ennas, beth vedui în, u-lathrannen,
Ned i echad boe awarthad, noe eriol ónem a naen.

Linno Kharas Crist-Erui, firn maethor thelion ned estel;
Lasbelin gwaew linnatha o dínen ned ast dannen ho,
Ne morn uireb uidafnen hennad dîn gilvíriel,
I daur ned aur geleriol,  ú-echuiatha tíro.

Nan Annûn
 
Hodo nôl velui benorven lín
Môr danna; le tollen na vethed lend
Losto hi, ah oltho o 'waith i thellir
Athra falas chaeron cenir
Amman nallach? Man i nîr hin buin thîr lín
Cenithach gwannathar echais bain lín
Beriannen min rainc nín, lostach
 
Man pelich cened buin rain amar?
Amman in gwael 'lain nallar?
Ithil 'ael eria athan Aear
I chîr tellin a choled le na mar
Sui cheledh geleb nadath thiathar
Calad buin nen faer bain athradar
 
Estel pêl nan ardhon dû
Trî núath dannol ed rîn a lû
Avo bedo ve tellin sí nan methen
Felais 'lain nallar, ageveditham
Hodathach sí min rainc nín, lostol
 
Man pelich cened buin rain amar?
Amman in gwael 'lain nallar?
Ithil 'ael eria athan Aear
I chîr tellin a choled le na mar
Sui cheledh geleb nadath thiathar
Calad buin nen, cîr thind gwannar
Nan Annûn

Cîr dynd ah erain dynd
neledh lui neledh.
Man tyngir o dôr dhannen
or-aear hirol?
Geil odog a sern odog,
a galadh hilivren vîn.

O Hatholad1 in-Gelydh

Trenarenner sa tollar Feanor ar ionnath dîn na Ennorath minui o Gódhil, ar thollar sain na ‘waith Lammoth, erin edhebaid hûb Drengist. Ar ned i-lû penio tail in-Gelydh erin i-falas, lastanner hýl hîn ned in emyn, ar phathrant caun meneg lamath veleg chebaid i-Forod bain, ar tholl a sýl i-aear rû ustad i-chair ne Losgar, ar anwar pathrant aeben i lastant rû hen. 

Cennar i-laich ustad hen Fingolfin i awarthant Feanor aen ned Araman, ar iand in Yrch ar i-thirn Morgoth. Ú-drenarenner o nuith gûr Morgoth ned i-lû istad dîn sa tunc Feanor, coth haerwain dîn, ‘weth od Annûn. Ú-‘ostant Morgoth Feanor, ú-istant e valan maigol in-Gelydh; ar túranner sa ethell annaethad hain na ‘aear. Nuin giliath ring, ned i-lû ú-erio Ithil, pant i-‘weth Feanor am chûb daen Drengist i minc in emyn Lómin, ar sí tredoll ed in-felais na-ndor dhaer Hithlum, ar thollar ned i-lû na-nen daen Mithrim, ar ned i-chabad forod e-nen agorer estolad ned i-ndor i estanner aen Mithrim. Dan toll i-‘weth Morgoth i prestanner rû Lammoth ar gail ustad Losgar aen trîn chirith Ered Wethrin ar agorer anollad vragol an Feanor ned i-lû ú-echaded ar ú-garad lest i-estolad; ar ennas ne thailf thind Mithrim maethanner ndagor dadui uith Beleriand. Dagor-nuin-Giliath estanner aen, ú-eriant Ithil ned i-lû, ar linnar laer oh i-ndagor.

Pent Fangorn Onod na 'Aladriel a Geleborn: 'Io anann, anann ir gevennim na-delch a na-'ond, A vanimar, vanimálion nostari! Sen dhem gevedim na-erui hi na-vedui. Thinna i ardhon: han mathon ne nen, han mathon ne chef, han noston ne gwilith. Law ingon ad geveditham.'
 
A pent Celeborn: 'Ú-iston, Iarwain'. Dân phent Galadriel: 'Law, ned Ennorath, law na-den in nýr i chaethar nuin falvath ad erthennin. Ennas pulim govaded ne pharth i-thether e Nan-Tathren ned Ethuil. Navaer!' 

Pân i valt law thilia,
Law pain i reviar mistar aen;
Iaur i vell law thinnatha,
Law thynd dyfn na-niss rathar aen.
O lith naur echuiathar aen,
Calad od dúath thuiatha;
Adamminen i vagol vreithannen,
Pen-thôl ad echannen i aran.

Corf neledh 'nin Ellerain nui venel, 
   Odo'ni Nauhírath vi rynd gonui în, 
Neder'ni Fîr Fírib beraid fíred, 
   Êr am Morchír bo morn-orchamm dîn 
Vi Dor e-Mordor ias i-Ndúath caedar. 
   Er-chorf a thorthad hain bain, Er-chorf a chired hain, 
   Er-chorf a thoged hain bain a din fuin an nuded hain 
Vi Dor e-Mordor ias i-Ndúath caedar. 

Iorhael pent: "Si hon um sui Orch, a sui Goth! Boe a hon gwannad!" 

A Mithrandir dambent: "Boe a hon den! Thenid i hon boe gwanna. Host i guinar a boe gwannar. A host i 'wannar a boe cuinar. Gerich annad di guil? Law? Ú-no geleg an annad di gurth vi baudh lín. Dan na-bant i idhren ú-'âr i gened i-mithid bain..." 

Lathron ben ned eryn, glamor uin galan ir govannem. An uir aewath linnathar a chervess olthad nîn : he bada min nadhras galen a parth lothen. Trevódiel orath drestennin, broniannem lennath dhuir a charnath arnediad. A Elleth ivorcheneb, dartho, ú-aníron cuinad ereb. Avo awartho nin, annathon le chên, a mar mhilui. Gweston le, meleth ú-thinnatha a harthad edlothiatha adwain. Avo doltho mhorn, melethril nîn.

Arphent Cirion: i 'west hen bronatha an rîn aglar Dôr-en-Êl a bronwe Elendil Sadron. Hebithar ha aen, i cherir erin erchaim ned Annûn ar i Vin i northa or erchaim phain an uir.

Muin bór dan dagnir hîr,
hîl Celegdal, lint Lossfin


